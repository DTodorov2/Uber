# Uber
**Documentation Uber**

Проектът *„Uber“* представлява опростена система на таксиметрова компания, която поддържа два вида потребители – клиенти и шофьори. Те могат да се регистрират в системата и да влизат в нея чрез потребителско име и парола. При регистрация се прави проверка от системата дали вече съществува потребител с такова потребителско име, ако не – потребителят може да продължи работата си, иначе трябва да въведе ново потребителско име. При стартирането на програмата трябва да бъдат налични два файла с име *„clients“* и *„drivers“*, за да може системата да прочете нужната информация от тях при стартирането си и при нужда да запише наличната информацията в тях. Ако такива файлове не съществуват, то програмата няма да може да прочете записаните, до момента, промени.

При вход на потребител в системата като клиент, то той ще може да изпълнява следните действия:

1.	*Поръчка на такси* – изисква се брой хора, текущ адрес и текущи координати, като се дава възможност и за допълнителна информация, която обаче е опционална (чрез натискане на *Enter* може да се избегне въвеждането на допълнителна информация). Това действие бива последвано от въвеждане на крайната дестинация и нейните координати, като въпросът относно допълнителната информация е същият. Новонаправената поръчка се изпраща на най-близкия до началната дестинация свободен шофьор, като при отказ на шофьора да приеме дадената поръчка, тя бива изпратена на следващия най-близък свободен. Ако никой шофьор не приеме дадената поръчка, то тя бива отказана и се изпраща подходящо съобщение до клиента, като след това той има възможност да направи друга поръчка. Даден клиент не може да прави повече от една поръчка наведнъж. Ако иска да си промени поръчката, той трябва да откаже старата и да направи нова.

2.	*Проверка на поръчка* – след като даден клиент направи поръчка, тя остава в състояние на изчакване. Ако потребителят се опита да провери своята поръчка и тя не е била приета все още, то ще се изпише съобщение *„Your order is not accepted yet!“*. Ако поръчката е била приета, то се изписват данните на шофьора (име и фамилия, номер на автомобил, телефонен номер и рейтинг на конкретния шофьор) и след колко време ще пристигне.

3.	*Отмяна на поръчка* – след направата на дадена поръчка, клиентът има възможност да я отмени. Ако поръчката е била вече приета от някой шофьор, то му се изпраща съобщение, че поръчката е отменена и го освобождава от длъжност.

4.	*Плащане на поръчка* – след изпълнението на дадена поръчка, клиентът трябва да плати за нея, но това става единствено след като шофьорът отбележи дадената поръчка за завършена. Ако клиентът се опита да направи нова поръчка, докато има стара, която трябва да се плати се изписва съобщение *„There is an order you need to pay for first!“*. Ако поръчката не е отбелязана като завършена, то се изписва съобщение на клиента *„You must wait for the driver to assure the order is finished.“*. След плащане, клиентът има право да оцени шофьорът, извършил конкретната поръчка. Като оценката, която може да даде е между 1 и 5. Ако клиентът не иска да даде оценка, то се изпълнява действието на програмата.

5.	*Добавяне на пари към сметка* – Клиентът добавя пари към сметката на потребителя. За удобство приемаме, че е въведена валидна кредитна или дебитна карта и не се правят допълнителни проверки за нея.

6.	*Преглед на профила* – при избиране на тази опция се изписват данните на клиента.

7.	*Покажи моите съобщения* – При избиране на тази опция се показват съобщенията на клиента, като при излизане от профила, те биват изтрити.

При вход на потребител в системата като шофьор, то той ще може да изпълнява следните действия:

1.	*Промяна на адрес* – тази опция позволява на шофьора да промени текущия си адрес, като се изисква името на новия адрес и съответните координати.

2.	*Проверка на поръчките* – тази опция позволява на шофьора да прегледа всички поръчки, изпратени към него, като за всяка поръчка излиза идентификационният номер на самата поръчка, от кого е направена, началната дестинация и крайната дестинация, заедно със съответните им координати.

3.	*Приеми поръчка* – тази опция позволява на шофьора да приеме дадена поръчка, като изисква идентификационният номер на поръчката, която трябва да се приеме. При приемане на дадена поръчка, всички други поръчки, които са изпратени на него, биват препратени на следващите най-близки шофьори. След като даден шофьор е приел дадена поръчка, няма как да приеме друга. След приемане на дадена поръчка, шофьорът трябва да въведе времето, което му е нужно да стигне до съответната дестинация.

4.	*Откажи поръчка* – тази опция позволява на шофьора да откаже поръчка, като се изисква въвеждането на идентификационен номер на поръчката, която ще се откаже. След като даден шофьор откаже дадена поръчка, тя се премахва от списъка му с поръчки и се препраща към следващия най-близък шофьор.

5.	*Приключи поръчка* – отбелязва се поръчката, която шофьорът е приел, за завършена, което, от своя страна, дава възможност на клиента да плати и освобождава шофьора.

6.	*Преглед на профила* - при избиране на тази опция се изписват данните на шофьора.

7.	*Покажи моите съобщения* – При избиране на тази опция се показват съобщенията на клиента, като при излизане от профила, те биват изтрити.


